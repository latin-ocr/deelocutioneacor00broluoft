2 C. A. Brolen.

stat linguam latinam ad summam perfectionem adduxisse, sed in mul-
tos quoque diligenter inquisiverunt eorum, qui quum primorum Caesa-
rum temporibus esseut, nobis declarant, qualis post optimorum illorum
aetatem fuerit latini sermonis conditio. Videbant enim his scriptori-
bus, etiamsi ad illorum praestantiam non accederent, suam tamen lau-
dem tribuendam esse, neque illorum opera sermonem latinum tam fu-
isse ab omni parte perfectum, ut nihil ultra ab iis addi posset, qui
postea litteris studerent. Quare quum hos quoque putarent ad linguam
excolendam atque locupletandam multum effecisse, argenteae illi, quae
vocatur, latinitati cognoscendae multam operam dederunt. Qua tamen
in re quum multa equidem viderem nondum esse satis explanata, ne-
que quisquam, quod scirem, de scribendi genere A. Cornelii Celsi co-
piosius disputavisset, operae pretium facturus mihi videbar, si de elo-
cutione ejus aliqua exponere conatus essem. Et quamquam satis in-
telligebam, hanc rem et multum difficultatis habere et multo majores
vires desiderare, quam quae meae essent, ideo tamen hoc opus suscepi,
quod aliqua ex parte me effecturum sperabam, ut magis cognosceretur,
qualis esset sermo hujus scriptoris, quem gravissimum omnes semper
judicassent bonae latinitatis auctorem.

 

Quum de vita Celsi nihil sere memoriae proditum sit, tum certis
indiciis cognovimus, eum et multiplici doctrina fuisse instructum et
mira quadam scribendi facultate de multis variisque rebus libros com-
posuisse; et Quintilianus quidem non dubitat eum in hac re cum Ca-
tone, Varrone, Cicerone comparare ¹). Constat igitur eum de arte
rhetorica, de philosophia, de re militari, de re rustica, de medicina
libros conscripsisse, et putaverunt nonnulli eum historiam quoque et
jus tractasse ²). Ex libris autem ejus, quos videtur in unum corpus
comprehendisse, quod Artes inscriptum erat, ad nostram aetatem uon
permanserunt nisi octo de medicina libri. De rhetoricis autem multa
affert Quintilianus et quidem saepe iis, qnae a Celso in hac arte prae-
cepta sunt, adversatur neque omnino videtur ei multum admodum lau-
dis tribuere. Eodemque teste ³) scimus, Celsum in philosophia Sextios,
qui Stoicorum maxime disciplinam amplexi sunt, secutum non sine
cultu ac nitore multa conscripsisse. Atque ex libris, quos de re rustica
conscripsit, satis multa Columella attulit, ipse ea magna ex parte pro-

 

¹) Quint. Inst. or. 12, 11, 23.

²) Vid. quae de his rebus copiose disputavit C. Kisselius, «Α. Corn. Celsus,
eine histor-ischa Monographie.» Giessen 1844.

ἢ Inst. Or. 10, 1, 124. '³

