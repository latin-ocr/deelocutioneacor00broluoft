De elocutione Α. Cornelii Celsi.

Scripsit .
G. Λ. Brolen.

Quisquis linguam aliquam penitus cognoscere volet, ei non satis erit
scire, qualis illa apud unum quendam scriptorem aut certa quadam
aetate fuerit, sed etiam quaerendum erit, qua ratione sit diversis teni-
poribus exculta atque conformata. Neque enim lingua eadem semper
atque immutata manet, sed ut populorum animi et mores per hominum
oetates multum commutantur, ita linguae quoque formae longe diversae
temporum cursu exsistant necesse est. Nam ingenium populi unius-
cujusque in lingua quasi suam ipsius imaginem exprimit atque effingit,
qua accuratissime declaretur, qualis sit totius populi indoles atque na-
tura. Et quum omnes populi. postquam a fera et agresti vita ad eam,
quam assequi possunt, humanitatem et cultum pervenerunt, deinde
moribus viribusque corruptis rursus labantur, tum in sermone idem fieri
consentaneum est, ut quum a rudi initio ad summam perfectionem
adductus est, deinde morum hominum corruptelam sequatur sermonis
depravatio. Quare quum valde dissimiles sint quae diversis temporibus
exsistunt sermonis formae, hae tamen omnes uno tenore fiant necesse
est arctissimoque inter se vinculo contineantur, quippe quarum modera-
trix sit ipsius populi indoles atque ingenii vis. Nisi autem hanc totam
seriem consideraverit aliquis atque perspexerit, fieri non poterit, ut
linguae vim et naturam recte intelligat.

Iis igitur, qui linguae latinae student, omnia quae ad hoc tempus
permanserunt ejus monumenta percensenda sunt, si futurum est, ut
intelligant, qualis fuerit lingua unaquaque aetate, et qua ratione consue-
tudo loquendi mutata sit. Qua de causa inid semper incubuerunt docti
viri, ut sermonem singulorum scriptorum perscrutando eos quasi gradus
cognoscerent, quibus processisset lingua latina. Neque iis solum scrip-

toribus studuerunt‚ quorum aurea vulgo aetas nominatur, et quos con-
l

