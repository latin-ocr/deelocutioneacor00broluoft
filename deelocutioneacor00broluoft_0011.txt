De elocutione A. Cornelii Celsi. 5

23 fin. IV, '7 fin. IV, 13 med.). Atque ambigitur quidem inter doctos
viros, num ipse quoque Celsus medendi artem professus sit, neque ex
iis locis, qui ex libris ejus afferuntur ¹), satis apparet, utrum et ipse
artem exercuerit, an per libros et aliorum experimenta didicerit. Ut-
cumque autem est - neque equidem hanc quaestionem magni momenti
esse putaverim — certe libros suos ita composuit, ut etiamsi* artem
profiteri noluerit, eum tamen potuisse profiteri facile omnes concedant.
Atque altera quoque res est, qua comprobatur, Celsum aliorum opinio-
nibus non addictum fuisse, sed et suo judicio stetisse et de medicina
optime esse meritum. Neque enim in eligendo solum summa doctrina
atque prudentia usus est, sed ita. etiam putabat se maxime civibus
suis et arti medicinae profuturum, si ea, quae vel medici litteris man-
dassent vel aliunde hominibus salutaria esse comperisset, non solum
enumeravisset, sed in certa quaedam genera diducta et in unum disci-
plinae corpus collecta exposuisset. Itaque ea quae affert ita perite com-
posuit accurateque distribuit, ut et Graecos, qui ante eum fuerant,
facile superaret et primus medicinam ad certam artis atque rationis
formam redegisse putandus sit. Quo factum est, ut in Celsi libris
potiorem antiquae medicinae partem breviter et accurate comprehensam
dilucideque enarratam inveniamus ²).

Quibus de causis quum inter eos, qui medicinae student, nomen
ejus semper magnum fuerit, tum vero scribendi arte aeque excellit, ce-
terosque qui Romae exstiterunt medicinae scriptores non magis argu-
mentorum copia et praeceptorum gravitate superat quam sermonis nitore
atque elegantia. Ad quod illud quoque spectare credo, quod cognomen
ei inditum est medicorum Cicero. Neque difficile est videre, quanto
Celsus ceteris praestet medicinae scriptoribus. Qui enim non multi ad
nostram aetatem pervenerunt libri ab aliis de medicamentis et eorum
compositione conscripti, et plerique ex infima linguae latinae aetate sunt,
et quia in vita quotidiana continuo usu adhibebantur et frequenter ab
indoctis hominibus describebantur, tam sunt depravati tamque pessimis
rebus et sermone inquinatissimo referti, vix ut intelligi possint neque
certe ullo modo cum perspicuitate et elegantia Celsi comparari. Jam
vero hujus sermonem quanta secuta sit admiratio, ex hoc quoque in-
telligitur, quod quum non constaret, quo tempore natus esset, multi
fuerunt, qui eum aureae, quae vocatur, aetati adnumerandum esse cen-
serent. Quod quamquam minus ex elocutione ejus quaesita ratione quam

 

¹) vid. Kissel., 1.1. pag. 117 sqq.

18320511. Ritterzigq prooem„ Hecker., «Geschiohte der Heilkunde», Berolin.
. . pag. .

