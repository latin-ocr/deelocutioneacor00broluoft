De elocutione A. Cornelii Celsi. 7

cide proponendi, enuntiatis apte et artificiose connectendis non admo-
dum inservit. Contra saepe ubi facile erat numeroso ambitu verba
concludere, sententias adnumeravit potius et particulis copulativis‚ ad-
vex-sativis, conclusivis adjunxit — frequentissimus autem est usus par-
ticularum ideo, ideoque -—-, quam ita collegit, ut altera primaria, al-
tera secundaria esset. Simpliciter igitur, accurate, subtiliter omnia
exponit, perspicuitatem maxime sectatur, semper ita dicit, ut non ab
iis solum, qui artis periti sunt, sed ab omnibus possit intelligi. Atque
ad res dilucide explicandas multum illud affert, quod dixi eum ad unam
et certam rationem omnia revocasse. Accuratissima igitur est apud
eum rerum dispositio, semperque plane indicat, de quibus rebus dictu·
rus sit, ita ut legenti facile sit invenire, quo nexu cum ceteris rebus
contineantur ea, quae unoquoque loco exposita sunt, et quid momenti
habeant ad totius medicinae rationem explicandam.

Quum autem Celsus quaecumque ad medicinam pertinerent perse-
qui vellet omniaque.. qnae salutaria accepisset, comprehendere ¹), fieri
non potuit, quin interdum in talibus rebus versaretur, quae nnllam ora-
tionis varietatem aut jucunditatem admitterent3 velut ubi morbi, vul—
nera, curationes accurate essent describenda, ubi in libro quinto et
sexto medicamentorum genera et vires tractaret. Talibus igitur locis
si, rebus ipsis cogentibus, jejuna et arida fieret oratio necesse erat,
contra ubi in nudis praeceptis tradendis non versatur, sed aut de con-
ditione artis universae loquitur aut historiam ejus tradit aut officia ex-
ponit eorum, qui eam profitentur, relicto tenui illo genere orationem
assumpsit magis copiosam et quae summa suavitate et aequabilitate
fluat. Cujus rei exemplum luculentissimum est prooemium libri primi,
quo baud scio an nihil umquam dici possit elegantius. Atque omnino
confitendum est, sermonem ejus magnam elegantiam esse consecutum,
si quidem eleganter dictum est, quod apte, breviter, dilucide.

Qnae quum ita sint, equidem non intelligo, quibus causis ductus
Kisselius ²) in libris Celsi rhetoricum quendam colorem deprehendere
sibi visus sit. Immo a luminum et ornamentorum consectatione, a
studio nimis elaboratae concinnitatis, ab omni argutiarum aucupio tam
liber est, ut numquam aut aliis verbis aut pluribus usus esse videatur,
quam quibus opus erat ad res dilucide explicandas. Numquam verba
audacius transfert, numquam aurium voluptati nimis studet neque sen-
tentiarum et locorum communium ubertati inservit, sed prorsus carere
videtur vitiis illis, quae ut vulgo totius argenteae aetatis propria esse

 

¹) Cels. IV, 18, l.
²) m. pag. ’1.

